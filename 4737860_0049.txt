-. 42 ,-

Ut omnia complectar, sunt in hoc genere quae non
nisi exempla varietatis dicendique copiae illius mirum
quantae sese praestent quae cum universae linguae Grae-
cae tum sermonis epici propria est. Verum digniora
commemoratione ea sunt quibus si comparas vocabula
Homerica forma aut decurtata aut certe derivata con-
tinetur3 quae etiamsi non omnia corruptionis attamen
originis recentioris notam prae se ferre concedemus.

Iam si licet illud Posidonii dictum etiam ad ea re-
ferre quae non tam conformatione quam usu insignia
sunt, inveniuntur quaedam in prisco hoc genere vocabu-
lorum isto modo ab Homero declinantia, ut magis in
eis depravatio quam progressus significationis cernatur.

Sic substantivum ὅσσα cum apud Homerum ubique
famae sive rumoris notionem teneat (cf. Buttm. Lex. Ι,
22 sq. et Nitzsch. E. A. z. 0.1‚ 51), apud Hesiodum ad signi-
ficandum quodvis vocis sive soni genus delapsum nunc de
cantu Musarum (Th. 10 et 43), nunc de certantium da-
more (Th. 701), nunc de mugitu tauri (Th. 832) dicitur.

Ex adiectivis haec nescio an alicuius momenti sint:
ἀθέσφατος ut proprie est »quod nedeum quidem verbo
reddere fas est«, ita plerumque apud Homerum non usur-
patur nisi de rebus quibus ex aliqua parte metus sive
horror adhaeret (cf. Buttmann. Lex. Ι, 158). Et sic quo-
que Hesiodus Th. 830 de multiplici voce centicipitis Thy-
phoei. Atqui pristinus hic significatus cum in posteriori-
bus Odysseae partibus (ν 244 υ 211) obliterari coeptus
est ita, ut abierit v. in notionem magis generalem »im-
mensus«, tum vero penitus extinctus est in Hesiodi Op.
662 ἀθέσφατον ὕμνον, quod de abundanti canendi facul-⁷
tate quam Musae poetam docuerint intellegendum esse
nexus prodit.

ἀΐδηλος apud Homerum ubique esse »exitialis, per-
niciosus« Buttmannus Lex. Ι, 234 demonstravit. Atque
idem v. apud Hesiodum expressam eam significationem

 

