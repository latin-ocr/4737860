observatum iam est ab antiquis grammaticis (cf. Hesych.
s. v. νόμος) quin a principe eorum Aristarcho. Qui ut
in interpretatione vocabulorum Homericorum insignem
praestitit sollertiam, ita de hoc v. quomodo iudicaverit
ex illo emergit quod traditur de eo in vita Plutarchi
cf. Lehrs. de Arist. stud. Hom. p. 348: Ἀρίσταρχος δὲ
ᾠήθη τὴν εὐνομίαν εἰρῆσθαι παρὰ τὸ εὖ νέμεσθαι. Legi-
tur hoc compositum quod unum Homero commemora-
tionem vocis νόμος inferre videtur semel ρ 487. Atque
infert, ut dicam quod sentio, re vera. Et enim rei-
cienda est derivatio 1) ad quam refugit grammaticus longe
praestantissimus pro tempore suo in errorem eo indu-
ctus quod falsam de compositione carminum Homeri-
corum opinionem informatam habebat. Nobis igitur num
iure ab Homero v. νόμος abiudicemus eo diligentius
quaerentibus primum hoc constare visum est multipli-
cem eius usurpandi occasionem apud illum datam fuisse.
Nam continetur eo ut notum est non solum significa-
tus legis cuius mentio fit apud Homerum A 238. Β 206
ι112 π403, sed simul notiones moris, usus, consuetu-
dinis usitatae illae ut consentaneum est multo frequen-
tius. Alterum illud animadvertendum esse iam Thier-
schius l.1. not. 5 sub c monuit esse in thesauro Home·

 

1) Isti enim compositioni etsi quod ad formam attinet nihil
obici potest, attamen illud εὖ νέμεσθαι quid sibi velit difficile est
dictu. Ut referatur ad verbum νέμεσθαι quod est pasci, dubito
num per imaginem »bene pasci« apte dici queat pro »vitam bene
transigere« vel »bene se gerere‚« quod in formula inesse desideres.
Neque magis hunc sensum extorqueas, si locutionem derives ab
altera verbi significatione qua est winter se partiri« ac per con-
sequens »tenere, possidere« Nam recentioris demum aevi is usus
vel rectius abusus est quo idem absolute notat »domicilium ha-
bere« Denique quominus ipsam partiendi notionem subesse velis
accipiasque v. εὐνομία pro virtute bene vel aeque partiendi h. e.
iustitia, cum ipsius loci Homerici tum reliquorum in quibus vox
extat sententia obstat.

 

