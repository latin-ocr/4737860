obtinere, qua aliquid dubitationis in sententia inesse in·
dieat, sensus optime quadrat; desideres tamen modum
optativum cum particula ἄν huic loquendi rationi multo
concinniorem.

Alterum adverbium ὥστε pro »ita ut« ab Homero
alienum esse observavit Thiersch. l. l. sub c. et qui ab
hoc neglectos locos Homericos in disputationem vocavit
Lehrs. Arist. p. 157. Atque etiamsi quis aliter sentiat
de loco Odysseae ρ 20, hunc ipsum non esse aevi anti·
quissimi Friedlander l. l. p. 773 suspicatur. Hesiodi vero
temporibus paullo sollemniorem hunc usum fuisse ipsius
carmina persuadent, quae in ambitu tam exiguo bis Th.
831 et Op. 44 adverbium sic usurpatum praebent, ut
vice particulae consecutivae illud fungi haud incertum
sit. Nam alterum quidem hunc locum ῥηϊδίως γάρ κεν
καὶ ἐπ’ ἤματι ἐργάσσαιο ὥστε σέ κ’ εἷς ἐνιαυτὸν ἔχειν
καὶ ἀεργὸν ἐόντα nihil a sermone attico differre quivis
videt. In priore: φθέγγονθ’ ὥστε θεοῖσι συνιέμεν (sc.
φωναὶ Thyphoei) cuius paullo insolentior est structura
(cf. Schoemann. edit. Theog. commentar. p. 242) quan-
tumvis in vocula aliquantulum pristinae potestatis sen-
tiri qua particula comparativa est1) non infitier, attamen
praevalere vim consecutivam constructio infinitivi aperte
declarat.

Ex numero verborum prae ceteris unum notaverim

βλάπτω. Cuius propriam hanc esse significationem
Dammius' bene docet »impedio, facio ne quis procedere
aut proficere possim ex qua per abstractionem amplior
ea procreata est qua notet v. »laedere‚ violare«, quo
postremum factum est, ut in sermone vulgari sollemne
verbum sit pro generali notione nocendi. Atque illa ut
Homero prope sola nota est ²), ita eadem apud Hesiodum

 

1) ex qua quam facilis sit transitus ad alteram recte monuit
Schoemannus 1. l.
2) Nam 11 650 lectio ambigua est.
3

