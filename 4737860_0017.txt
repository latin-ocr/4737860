-10-

damnantis, ita iusto longius evagatos video criticos eos
qui divisionis strophicae quam pristinam fuisse in Theo-
gonia acute suspicantur illius restituendae periculum fe—
cerunt. Atque item in Operibus et D. duo corruptionis
genera sibi deprehendisse visus est Lehrsius quaest. epic.
p. 212 sq. unum quod in duplice eiusdem loci recensione,
alterum quod in interpolatione cernitur. In hac igitur
virorum dd. dissensione ne quis non modo sermonis
sed ipsius poesis Hesiodeae nomen ac memoriam deleri
et proinde utilitatem huius dissertationis omnem collabi
existimet: provoco ad ipsorum vv. dd. auctoritatem qui
principes criticam hanc rationem ad Hesiodum trans-
ferendam esse pronunciaverunt. Nam Thierschius quidem
quomodo sentiret ipse suo exemplo demonstravitl). Ac
Twestenius dum queritur in comm. s. l. p. 7 »sibi veri
cognoscendi (sc. in diiudicandis singulis carminibus) eum
interclusum esse aditum qui orationis diversitate saepe
aperitur. Quae«, inquit, »quanta esse potest in iis car-
minibus quae aut uni auctori tribuenda sunt sive ἀοιδῷ
sive ἀοιδῶν scholae aut certe non ita magnis temporum
intervallis disiunctam habuerunt originem«. Nos editione
Goettlingii altera (LipS. 1843) pro fundamento in hac
scriptione usi etsi non plane praetermisimus spuria atta·
men cautionem summam in eo adhibendam esse arbi-
trati sumus, ut non aequalem omnibus locis auctoritatem
tribueremus.¹ Nimirum hanc et licentiam et necessitatem
huius disquisitionis esse nobis persuasum est, ut neque
pendeat ea ab opinionum huc illuc discedentium fluctua-
tione neque ponderis tantum habeat, cuius ad normam
vel ipsum auctoris textum dirigendum esse confidamus.

1) cf. quae supra de eo diximus p. 6.

