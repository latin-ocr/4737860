—26—

CAPUT II.

DE VOCABULIS NOTIONE AB HOMERO
DISCREPANTIBUS.

Pergimus ad alterum illud vocabulorum genus, in
quo non nisi usus quaedam differentia cernitur. Nam
hoc quoque nomine quot quantisque mutationibus lingua
perpetuo obnoxia sit nemo ignorat. Sunt in quibus notio
amplificetur. Atque inveniuntur in hoc numero plurima
quae a significatione rei ad sensus spectantis ad aliam de-
flexerint magis generalem et ut barbare cum philosophis
loquar abstractam. Rursus alia sunt quae si Homerum
comparas usum exhibeant arctioribus finibus circumscrip-
tum. In quo fit saepe, ut ex integra vocis notione par-
ticula separetur quae reliquis superior exit ex quaque
recentiores significationes sic proficiscuntur, velut in anulo
singulae sese partes excipiunt.

Atque a substantivis quoniam ordiendum est,

v. αἶνος iam apud Homerum non solum notionem
laudis continet, sed usurpatur etiam ad significandum
certum aliquod genus narrationis, istiusmodi quidem quae
consulto fingatur in quaque sensus lateat ulterior. Nam
sic interpretandus est locus Odysseae ξ 459—502 (cf.
Buttmannum in Lexilog. ΙΙ, 10].). Verum non quadrat
in Homerum explicatio vocis ab Ammonio Lex. p. 6 ed.
Valck. proposita propter adiectam accuratiorem defini-
tionem ἀπὸ ἀλόγων ζώων ἢ φυτῶν, quadrat autem in αἶνον
illum Hesiodeum insertum Operibus et D. v. 202 sq.
Cuius ita instituit poeta rationem, ut cum castigare velit
iudicum iniuriam colloquentes faciat inter se lusciniam

