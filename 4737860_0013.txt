-6-

Αο fundamenta huius disquisitionis prima posuit Thier-
sebius in dissert. de carm. Hesiod. ins. Memor. Acad.=
Mon. 1813 p. 9 not. 5. Verum cum ipse vir summus,
a quo subtiliorem horum carminum notitiam ferevomnem
profectam esse dicas, aliis viam monstravisse satis ha-
buit, tum reliqui qui unquam in hoc genere elaboraverunt
(cf. Isler. quaest. Hes. spec. p. 25 et 26 atque ex inter-
pretibus imprimis Ranke ad Scut. Herc. p. 347 sq.) non
nisi exempla quaedam subito arrepta proposuerunt. Peter-
senius autem quod in diss. de orig. et aet. Theog. Hes.
ind. lect. Hamb. 1862 p. 24 plerumque additicios esse
censet versus in quibuscunque praeter aeolicas formas
etiam vocabula insint ab Homero aliena: in 1100 vereor
ne fallatur vir mea laude superior. Augeas numerum
illorum versuum, si addas eos in quibus aut vocabuli
prisci nova significatio aut syntacticum aliquid aut pro-
sodicum metricumve offendit: quid fit? Evanescit He-
siodus. Neque magis Islero possum assentiri quidquid
in hoc genere inter Homerum et Hesiodum diversitatis
intercedit omne ab intervallo loci repetenti (l. l. p. 29)
eosque castiganti qui indagaverint in Hes. vocabula ab
Hom. aliena, unde hoc illum iuniorem esse colligant.
At non solum vocabula istius modi inveniuntur satis
multa, sed omnis fere haec de elocutione Hes. disputatio
talis est quae simul pertineat ad demonstrandam recen-
tiorem Hesiodi aetatem. Quamquam hunc non voluimus
nostrae operae fructum consiliumque esse. Nimirum
res parum obscura est et hoc linguae testimonio vix
indigens, quippe quae documentis ex ipsa rerum morumque
mutatione ductis satis constet. Nobis quid elocutio He-
siodea novi exhibeat investigantibus agendum illud potius
visum est, ut si qua possemus afferremus aliquantulum

