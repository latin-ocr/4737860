PRAEFATIO.

Carminum quae sub Hesiodi nomine circumferuntur
cum Homericis comparationem sicut plurimum valere in
universa quae est de poeta Ascraeo disquisitione dudum
a viris doctis perspectum est, ita sermonis quae sit inter
utrumque et similitudo et diversitas haud parvi interest
examinare. Ac similitudo quidem quoniam in hoc ge-
nere tanta est, ut unam fere eandemque agnoscas in
utroque dialectum, vocabulorum electionem, structuram
orationis et colorem: effectum est ut diversi quod extat
ratio plerumque nulla habita sit3 immo fuerunt etiam
qui si quid a sermone Homerico videbant alienum esse,
idem ab Hesiodo abhorrere ad illiusque normam sive
interpretandum sive etiam emendandum esse opinarentur.
Haec igitur siquidem est quaedam inter utrumque dis-
crepantia quam late pateat quibusque finibus contineatur
inquirendi nuper demum initium factum est laudabili
opera quam collocavit Iosephus Forstemannus v. d. in
adumbrandis »dialecti Hesiodeae« lineamentis (Halis 1863).
Tetigit eundem hunc locum etiam Ahrensius vir harum

rerum intellegentissimus in commentatione de dialectorum
in lyricis Graecis mixtione inserta actis conventus XIII.

philologorum Germanorum Gotting. 1853 p. 73—75. Re-
liqua quae huc spectant cum studiis hominum doctorum
prope deserta esse animadvertissem, ipse-me ad eandem
hanc disputandi materiem sic contuli, ut de elocutione
Hesiodea hac scriptione disserendi periculum fecerim.

